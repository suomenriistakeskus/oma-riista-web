<p>Förutsättningar för dispens i fråga om fågelvilt och icke fredade fåglar och för undantag från fredning i vissa fall
</p>
<p>Man kan ansöka om tidsbunden dispens för viltfåglar och icke fredade fåglar för högst fem år. Dispens kan beviljas
    för längre tid än ett år (men högst fem år):
</p>
<ul>
    <li>för ett permanent objekt</li>
    <li>för skyddande av fauna</li>
    <li>på grundval av forskning</li>
    <li>i samband med naturvårdsprojekt</li>
</ul>

<p>
    Därtill kan man för icke fredade fåglars del ansöka om ett så kallat anmälningsförfarande. Bekanta dig noggrant med
    nedanstående anvisningar.
</p>

<p><strong>Icke fredade fåglars fredningstider under häckningstid:</strong></p>
<p>
    kråka, gråtrut, havstrut, tamduva och björktrast:
</p>
<ul>
    <li>i landskapen Norra Österbotten, Kajanaland och Lappland 1.5.—31.7.</li>
    <li>i landskapen Norra Savolax och Norra Karelen 1.4.—31.7.</li>
    <li>i övriga delar av landet 10.3.—31.7.</li>
</ul>

<p>
    skata:
</p>

<ul>
    <li>i landskapen Norra Savolax, Norra Karelen, Norra Österbotten, Kajanaland och Lappland 10.4.—31.7.</li>
    <li>i övriga delar av landet 1.4.—31.7.</li>
</ul>

<p>
    korp:
</p>

<ul>
    <li>inom renskötselområdet 10.4.—31.7.</li>
    <li>i övriga landet fredad hela året</li>
</ul>

<p>
    kolonier av gråtrut:
</p>

<ul>
    <li>hela året</li>
</ul>

<p>
    kaja:
</p>

<ul>
    <li>Icke fredad från och med 1.8.2018. Om fredning under häckningstid föreskrivs separat.
</ul>

<h4>Dispens</h4>

<p>Det lönar sig att i god tid ansöka om dispenser för avvikande från fredningstiden på våren och sommaren för bland
    annat kråka och björktrast. Ansökningarna behandlas huvudsakligen i den ordning som de har inkommit till Finlands
    viltcentral. Genom att vara ute i god tid kan man mest sannolikt börja bekämpa skadorna genast i början av ansökt
    dispenstid.
</p>
<p>
    Största delen av de dispensbeslut som gäller icke fredade fåglars fattas under årets tre första månader. Då kan
    behandlingen av ansökningarna anhopas. Innan man verkställer ett positivt beslut måste man också vänta tills
    besvärstiden på 37 dygn gått ut. När det gäller skadesituationer som kan förutses är det därför bra att lämna in
    ansökan så tidigt som möjligt, gärna 2–2,5 månader före den ansökta dispenstiden börjar.
</p>
<p>
    Den sökande ska i första hand vara den skadedrabbade. Då sökande har fått dispensen kan hen komma överens med av hen
    valda personer hur dispensen ska användas.
</p>
<p>
    I en gemensam ansökan ska det finnas kontaktuppgifter för varje delägare, en redogörelse för skadan och antalet
    fåglar som ska fångas ska framgå tydligt. Ytterligare ska den person som är sökande ha fullmakt att ansöka om
    dispens av varje samdelägare. En ansökan av en registrerad förening, till exempel en jaktförening, ska undertecknas
    av en person som är behörig.
</p>
<p>
    Området avgränsas tydligt på en karta vilken bifogas till ansökan. När det gäller bärodlingar kan man ansöka om
    dispens för odlingen och för områden i dess omedelbara närhet.
</p>
<p>
    Sökanden ska ge så noggranna uppgifter som möjligt om omfattning och beskaffenhet av den skada som ska förhindras
    samt om åtgärder som vidtagits för att förhindra skadan. Dessutom ska sökanden ange skälen till att skadan inte kan
    förhindras på annat sätt än genom att skjuta fåglar.
</p>

<p><strong>Förutsättningar och villkor</strong></p>

<p>
    Om det inte finns någon annan tillfredsställande lösning och beslutet inte inverkar menligt på möjligheterna att
    upprätthålla en gynnsam skyddsnivå, kan dispens enligt 41 § beviljas för att fånga eller döda fågelvilt och icke
    fredade fåglar som avses i 5 §:
</p>

<ul>
    <li>för att trygga folkhälsan och den allmänna säkerheten;</li>
    <li>för att trygga flygsäkerheten;</li>
    <li>ör att förhindra allvarliga skador på odlingar, husdjur, skogar, fiskevatten och vattendrage;
    </li>
    <li>för att skydda växter och djur; eller</li>
    <li>i forsknings- och utbildningssyfte, för att öka och återinföra stammen samt möjliggöra uppfödning för nämnda
        syften. (Jaktlagen 41 b §)
    </li>
</ul>

<p>
    En sådan dispens kan beviljas för följande fågelarter: kanadagås, grågås, sädgås, gräsand, kricka, bläsand,
    stjärtand, årta, skedand, brunand, vigg, ejder, alfågel, knipa, småskrake, storskrake, dalripa, fjällripa, järpe,
    orre, tjäder, rapphöna, fasan, sothöna, morkulla och ringduva.
</p>

<p>
    Därtill kan dispens beviljas för följande icke fredade fågelarter: korp (inom renskötselområdet), kråka, skata,
    gråtrut, havstrut, tamduva och björktrast.
</p>

<p><strong>Avvikande från förbud att använda förbjudna fångstredskap</strong></p>
<p>
    Man ansöker också om dispens att få avvika från de förbud som avser användning av förbjudna fångstredskap och
    fångstmetoder med den här ansökan, förutsatt att det är nödvändigt för förhindrande av skada.
</p>

<h4>Anmälningsförfarande</h4>

<p>
    Anmälningsförfarandet gäller för att fånga eller döda i jaktlagen 5 § avsedda icke fredade fåglar (korp (inom
    renskötselområde), kråka, skata, kaja, gråtrut, havstrut, tamduva och björktrast). Deltagande i
    anmälningsförfarandet kan godkännas så att det gäller tills vidare.
</p>

<p>
    Anmälningsförfarandet som avses i jaktlagen 41 b § 3 moment kan komma i fråga vid situationer nämnda i jaktlagen 41
    b § 1 moment 1–3 punkterna:
</p>

<ul>
    <li>för att trygga folkhälsan och den allmänna säkerheten</li>
    <li>för att trygga flygsäkerheten</li>
    <li>för att förhindra allvarliga skador på odlingar, husdjur, skogar, fiskevatten och vattendrag</li>
</ul>

<p>
    Finlands viltcentral fattar ett överklagbart beslut om godkännande till anmälnings-förfarandet. I beslutet om
    godkännande till anmälningsförfarandet skall det redogöras för, huruvida förutsättningar för deltagande i
    anmälningsförfarandet uppfylls.
</p>

<p>
    Finlands viltcentral ska i samband med bedömningen av förutsättningarna för ett deltagande i anmälningsförfarande
    utreda:
</p>
<p>
<ul>
    <li>
        är det en fråga om enligt i jaktlagen 41 b § 3 mom. avsett objekt:
        <ul>
            <li>på trafikflygplatser som avses i 75 § 1 punkten i luftfartslagen (864/2014)</li>
            <li>i livsmedelslokaler som godkänts i enlighet med livsmedelslagen (23/2006)</li>
            <li>avfallshanteringsanläggning</li>
            <li>bär- och grönsaksodlingar större än 1 hektar</li>
            <li>på pälsfarmer</li>
            <li>fiskodlingsanläggningar eller</li>
            <li>i anslutning till djurhägn för produktionsdjur</li>
        </ul>
    <li>finns det ett återkommande behov av sådana undantag på grund av verksamhetens natur och omfattning</li>
    <li>uppfylls någon av förutsättningarna för undantag i enlighet med 41 b § 1 mom. Punkterna 1–3 i jaktlagen</li>
</ul>
</p>

<p>
    I enlighet med statsrådets förordning om anmälningsförfarandet enligt jaktlagen (930/2017) skall Finlands
    viltcentral i samband med bedömningen av förutsättningar för ett anmälningsförfarande:
<ul>
    <li>utreda tillståndet för beståndet av den fågelart som är föremål för anmälningsförfarandet i det område som ska
        skyddas, i det landskap där området är beläget och i hela landet,
    </li>
    <li>utreda beteendet hos den fågelart som är föremål för anmälningsförfarandet inom det område där
        anmälningsförfarandet ska tillämpas,
    </li>
    <li>vid behov utreda vilka uppgifter som har samband med grunden för ansökan om anmälningsförfarandet och som finns
        hos myndigheter, hos organisationer som sköter offentliga förvaltningsuppgifter och hos forskningsinstitut,
    </li>
    <li>utreda vilka metoder för att jaga bort djur och för skydd eller andra motsvarande åtgärder som skulle kunna
        användas i stället för anmälningsförfarandet och
    </li>
    <li>utreda vilka områden inom influensområdet för det objekt som ska skyddas som har fogats till nätverket Natura
        2000 med stöd av Europaparlamentets och rådets direktiv 2009/147/EG om bevarande av vilda fåglar, samt de
        naturvärden på områdena som ska skyddas.
    </li>
</ul>
</p>
<p>
    Finlands viltcentral ska i beslutet gällande anmälningsförfarandet ange de viktigaste resultaten av de utredningar
    som avses i förordningen 2 § 1 mom. Finlands viltcentral kan i beslutet om godkännande bestämma om fortsatt
    användning av effektiva metoderna för att jaga bort djur och för skydd. Finlands viltcentral kan under
    anmälningsförfarandets giltighetstid ändra den maximala årliga mängd fångst som centralen bestämt i beslutet om
    godkännande på basis av en ny utredning om fågelbestånden, fåglarnas beteende eller åtgärderna för att jaga bort
    djur och för skydd.
</p>

<p>
    I sitt beslut om godkännande fastställer Finlands viltcentral de fågelarter som anmälningsförfarandet gäller och
    anger det maximala årliga fångstantalet per fågelart. <strong>En aktör som fått rätt att tillämpa
    anmälningsförfarande ska varje år lämna in en fångstanmälan till Finlands viltcentral.</strong> Om skyddsåtgärderna
    avslutas eller ändras väsentligt, ska detta meddelas Finlands viltcentral, som bedömer om anmälningsförfarandet ska
    fortsätta att gälla.
</p>
