<p>
    Sutta, karhua, saukkoa ja ilvestä koskeva poikkeuslupa voidaan myöntää myös tarkoin valvotuissa oloissa valikoiden
    ja rajoitetusti tiettyjen yksilöiden pyydystämiseksi tai tappamiseksi. Näin tarkoitettu rauhoituksesta poikkeaminen
    voidaan järjestää poronhoitoalueella myös maa- ja metsätalousministeriön asetuksessa määritellyn alueellisen
    kiintiön nojalla. Tällöin valtioneuvoston asetuksella säädetään tarkemmin kiintiön myöntämisen edellytyksistä ja
    alueellisen kiintiön nojalla saadun saaliin ilmoittamisesta. Lisäksi Suomen riistakeskus vastaa alueellisen kiintiön
    nojalla sallitun rauhoituksesta poikkeamisen seurannasta. (Metsästyslaki 41 a §)
</p>
<p>
    Alueellinen kiintiö on käytössä karhun metsästyksessä poronhoitoalueella.

</p>
