<p>
    Dispens i fråga om varg, brunbjörn, utter och lodjur kan även beviljas för att under strängt övervakade
    förhållanden, selektivt och begränsat fånga eller döda vissa djur. Undantag från fredning kan på så sätt inom
    renskötselområdet även ordnas med stöd av en regional kvot som fastställs genom förordning av jord- och
    skogsbruksministeriet. Då utfärdas genom förordning av statsrådet närmare bestämmelser om förutsättningarna för
    beviljande av en regional kvot och om anmälan av det byte som erhållits med stöd av regional kvot. Dessutom svarar
    Finlands viltcentral för övervakningen av undantag från fredning som det beviljats dispens för med stöd av regional
    kvot. (Jaktlagen 41 a §)
</p>
<p>
    Regional kvot används vid jakt på brunbjörn inom renskötselområdet.
</p>
