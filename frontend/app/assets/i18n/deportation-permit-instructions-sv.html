<h3>Undantag från fredning</h3>
<p>
    Finlands viltcentral får även vid andra tidpunkter än under fredningstid som avses i 37 § under de förutsättningar
    som anges i 41 a § 1 mom., 41 b § 1 mom. och 41 c § bevilja dispens för att störa vilt eller icke fredade djur.
    Genom förordning av statsrådet kan det utfärdas bestämmelser om de tidpunkter när undantag från fredning
    som avses i 37 § får göras.
</p>
<h3>Avvikelser från andra förbud eller begränsningar</h3>
<p>
    Finlands viltcentral kan i de fall som avses i 41 a § 1 mom., 41 b § 1 mom. och 41 c § bevilja dispens
    från begränsningen av användningen av motordrivna fordon enligt 32 §, från bestämmelserna om fångstredskap och
    fångstmetoder i 33 §, från bestämmelserna i en förordning av statsrådet som utfärdats med stöd av 34 § och
    från bestämmelserna om transport av jaktvapen i 35 § samt från bestämmelserna om skyldigheten att hålla hundar
    kopplade i 51 § 1 mom.
</p>
<h3>Ansökan</h3>
<p>
    I ansökan ska den djurart som är föremål för dispensen och antalet individer som ska störas anges om det är fråga
    om att störa en viss individ eller vissa individer.
</p>
<p>
    Om ansökan gäller dispens att använda förbjudna fångstredskap eller fångstmetoder ska sökanden i ansökan framföra
    skäl till att dessa behövs vid fångsten. En ansökan om att få använda ett förbjudet redskap eller en förbjuden metod
    kan behandlas tillsammans med ansökan om dispens för att störa ett djur.
</p>
<p>
    Finlands viltcentral kan kräva att sökanden till sin dispensansökan som gäller viltdjur fogar en utredning över
    jakträtt på det område för vilket dispensen söks.
</p>
