<p>
    Suomen riistakeskus voi myöntää luvan poiketa 32 §:n 2 momentissa säädetystä moottorikäyttöisten kulkuneuvojen
    käytön rajoituksesta sekä 35 §:n 3 momentissa säädetyistä metsästysaseen kuljettamista koskevista säännöksistä myös,
    jos hakija <strong>on pysyvästi tai pitkäaikaisesti liikuntarajoitteinen.</strong>
</p>

<p>
    Metsästyslain 41 §:n 3 momentissa tarkoitettu poikkeuslupa metsästyslain 32 §:n 2 momentissa kiellettyyn
    moottorikäyttöisen ajoneuvon käyttöön ja 35 §:n 3 momentissa kiellettyyn metsästysaseen kuljettamiseen
    moottorikäyttöisellä ajoneuvolla maastossa voidaan myöntää sille, joka <strong>esittää luotettavan lääketieteellisen
    selvityksen liikuntarajoitteisuudestaan ja siitä, että hän pystyy metsästämään metsästyslain 20 §:n 3 momentissa
    säädetyllä tavalla.</strong>
</p>

<p>
    Poikkeusluvassa on mainittava moottoriajoneuvon tyyppi, jota lupa koskee. Poikkeusluvassa on määrättävä, että:
</p>

<ol>
    <li>moottoriajoneuvon moottorin tulee olla sammutettu ja ajoneuvon tulee olla paikallaan ennen metsästysaseen
        poistamista metsästyslain 35 §:n 2 momentissa tarkoitetusta suojuksesta tai suojatusta tilasta;</li>
    <li>poikkeuslupa oikeuttaa kuljettamaan vain luvan saajan metsästykseen tarvitsemia aseita;</li>
    <li>luvan saajalla tulee lisäksi olla oikeus muun lainsäädännön nojalla liikkua moottoriajoneuvolla maastossa;</li>
    <li>moottoriajoneuvoa saa käyttää <strong>vain passipaikkaan siirtymiseen</strong> ja loukkaantuneen tai haavoittuneen eläimen jäljittämiseen.</li>
</ol>

<p>
    Poikkeuslupa on <strong>voimassa enintään viisi vuotta.</strong>
</p>