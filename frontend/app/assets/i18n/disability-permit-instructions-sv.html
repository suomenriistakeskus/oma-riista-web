<p>
    Finlands viltcentral kan bevilja dispens från bestämmelserna om begränsning av användning av motorfordon i 32 § 2 mom.
    och bestämmelserna om transport av jaktvapen i 35 § 3 mom. även om sökanden
    <strong>är permanent eller långvarigt rörelsehämmad.</strong>
</p>

<p>
    Dispens enligt 41 § 3 mom. i jaktlagen för sådan användning av motordrivna fordon som är förbjuden enligt 32 § 2 mom.
    i jaktlagen och för sådan transport av jaktvapen med motordrivna fordon i terrängen som är förbjuden enligt 35 § 3 mom.
    i jaktlagen kan beviljas <strong>en person som lägger fram tillförlitlig medicinsk utredning över att han eller hon
    är rörelsehindrad och att han eller hon kan bedriva jakt på  det sätt som avses i 20 § 3 mom. i jaktlagen.</strong>
</p>

<p>
    I dispensen ska anges vilken typ av motorfordon den gäller. I dispensen ska anges att:
</p>

<ol>
    <li>motorfordonet ska vara avstängt och stilla stående innan jaktvapen får tas fram ur ett fodral eller skyddat
        utrymme som avses i 25 § 2 mom. i jaktlagen,</li>
    <li>dispensen endast gäller transport av sådana vapen som den som beviljats dispens behöver för jakten,</li>
    <li>den som beviljats dispens måste ha rätt att röra sig med motorfordon i terrängen också enligt annan lagstiftning,</li>
    <li>motorfordonet får användsas endast <strong>för förflyttning till passet</strong> och för att spåra skadade eller sårade djur.</li>
</ol>

<p>
    Dispensen är <strong>i kraft högst fem år.</strong>
</p>