<p>
    Finlands viltcentral kan enligt jaktförordning bevilja jaktlicens för jakt på europeisk bäver. För jakt av kanadensisk bäver krävs inte jaktlicens.
</p>

<p>
    Den sökande ska till ansökan om jaktlicens bifoga en utredning om vilket område och vid vilken tidpunkt avsikten är att jaga den viltart som nämns i ansökan. Om Finlands viltcentral kräver det, ska sökanden dessutom lämna en utredning till Finlands viltcentral om storleken på beståndet av den viltart som nämns i ansökan om jaktlicens.

<p>
    Jaktlicens beviljas högst för ansökt antal vilt. Kräver en ändamålsenlig vård av beståndet och ett jämlikt och ändamålsenligt ordnande av jakten detta, kan Finlands viltcentral fastställa antalet bytesdjur till ett färre antal än det ansökta. Dessutom ska viltcentralen vid beviljande av jaktlicens beakta att de skador som förorsakas av viltarten i fråga hålls på en skälig nivå inom området.
</p>

<p>
    Av särskilda skäl kan det i licensen ställas begränsningar i fråga om jaktsätt och jaktområde och tas in villkor om ålder och kön på de djur som får fällas.
</p>

<h4>
    Jaktkvoten för Europeisk bäver
</h4>

<p>
    Jord- och skogsbruksministeriet fastställer genom förordning den största tillåtna bytesmängden beträffande europeisk bäver. Den ikraftvarande förordningen och dess promemoria hittas på internet med sökorden "förordning om jakt på europeisk bäver som sker med stöd av jaktlicens".
</p>

<p>
    Jaktlicenser för europeisk bäver ansöks i allmänhet med så kallad samlicens. I en samlicens ansöker flera jägare eller jaktföreningar tillsammans licenser för ett stort område. Finlands viltcenrals regionkontor svarar på frågor om licensansökan.
</p>

<p>
    Noggrannare anvisningar finns på riista.fi sidan under Jakt, Ansökning av licenser.
</p>