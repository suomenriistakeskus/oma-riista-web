<p>
    Metsästyslain 26 §:n mukaan Suomen riistakeskus voi myöntää pyyntiluvan kuusipeuran, saksanhirven,
    japaninpeuran, hirven, valkohäntäpeuran ja metsäpeuran metsästykseen. Hirvieläimen pyyntilupaa koskevat
    säännökset ovat metsästyslain (615/1993) 26–29 §:ssä ja metsästysasetuksen (666/1993) 6–9 §:ssä.
</p>
<p>
    Hirvieläimen pyyntilupahaun <strong>yleisohjeet</strong> löytyvät Suomen riistakeskuksen verkkosivuilta
    <a href="https://riista.fi/metsastys/lomakkeet/pyyntilupalomakkeet/hirvielaimet/" target="_blank">
        https://riista.fi/metsastys/lomakkeet/pyyntilupalomakkeet/hirvielaimet/</a>

</p>
<p>
    <strong>
        Yleishakemusohjeet ja Oma riista –tekniset ohjeet tulee lukea huolellisesti ennen hakemuksen jättämistä.
        Tarkista huolellisesti myös hakemusalueen yhtenäisyys ja oikeus metsästää hirvieläimiä hakemallasi alueella.

        <span class="text-danger">
                Väärien tietojen antaminen voi johtaa hakemuksen hylkäämiseen, hallintolain mukaiseen asiavirheen
                korjaamiseen itse päätöksen osalta tai mahdolliseen tutkintapyyntöön poliisille.
            </span>
    </strong>
</p>

<h4>Hakemuksen jättäminen</h4>

<p>
    Hirvieläimen pyyntilupaa on haettava <strong><u>viimeistään 2. päivänä toukokuuta 2023 klo 16:15.00</u> Suomen
    riistakeskukselta.</strong>
</p>

<p>
    <strong>
        Myöhästyneitä hakemuksia ei käsitellä, vaan niihin tehdään tutkimatta jättämispäätökset.
        Oma riista -neuvonta palvelee: <a href="mailto:oma@riista.fi">oma@riista.fi</a> puh. 029 431 2111 (arkisin
        klo 12-16)
    </strong>
</p>

<p>
    Oma riistan käyttöön löytyy ohjeita
    <a href="https://www.riistainfo.fi/oma-riista-ohjeet/" target="_blank">
        https://www.riistainfo.fi/oma-riista-ohjeet/
    </a>
</p>

<p>
    Hirvieläinten pyyntilupaa voi hakea sähköisesti Oma riista -palvelussa <a href="https://oma.riista.fi"
                                                                              target="_blank">https://oma.riista.fi</a>
    <strong>1. huhtikuuta</strong> alkaen (ellei riista.fi sivuilla toisin ilmoiteta). Suomen riistakeskus suosittelee
    hakemaan sähköisesti. Oma riista -palvelun sähköisessä haussa hakemus syötetään sitä varten olevan
    <strong>kyseisen hakukauden erillisen ohjeistuksen mukaisesti.</strong> Ohje on saatavissa riista.fi -sivuilta
    osoitteesta
    <a href="https://riista.fi/metsastys/lupien-haku/pyyntiluvat/hirvielaimet/" target="_blank">
        https://riista.fi/metsastys/lupien-haku/pyyntiluvat/hirvielaimet/</a>.
    Jos keskeytät hakemuksen jättämisen, se tallentuu luonnoksena järjestelmään ja voit jatkaa sen täyttämistä
    myöhemmin.
    <strong>Muista käydä lähettämässä lopullinen hakemus ennen hakemuksen jättämisen määräajan päättymistä.</strong>
    Väliaikaisesti tallennettua hakemusta ei käsitellä. <i>Hakemusta ei voi enää muokata, kun se on lähetetty.</i>
</p>

<p>
    Seuran / seurueen metsästysalueita voi määrittää ja päivittää ennen hirvieläinten pyyntilupien hakutoiminnon
    aukeamista Oma riista -palvelussa. Oma riista -palvelulla jätetty <strong>sähköinen hakemus menee tiedoksi
    riistanhoitoyhdistykselle automaattisesti.</strong>
</p>

<p><strong>Huom.:</strong> Suomen riistakeskus ei missään vaiheessa korjaa tai muuta hakijan sähköisesti Oma riista
    -palveluun määrittelemää, ja pyyntilupahakemuksen yhteyteen liittämää seuran tai seurueen hirvieläimen
    pyyntialuekarttaa. Myöskään pyyntilupapäätöksessä mainitut mahdolliset pyyntilupien käyttöalueen rajaukset ja
    kiinteistöjen poistot eivät riistakeskuksen toimesta päivity Oma riista -palvelussa määritettyyn alueeseen.
</p>

<p>
    <strong>Sähköistä hakemista varten täytyy olla seuraavat toimet tehtynä:</strong>
</p>
<ul>
    <li>Seura / seurue on olemassa Oma riista -palvelussa. Voit perustaa uuden seuran / seurueen Yksityishenkilön Omat
        tiedot -näkymässä.
    </li>
    <li>Hakijalla on tiedossa hakemusalueen <strong>aluetunnus</strong> tai yhteisluvissa aluetunnukset kaikilta
        osakkailta. Aluetunnus muodostuu Oma riista -palvelussa määritetystä seuran / seurueen alueesta. Aluetunnus on
        10 merkkiä pitkä.
    </li>
    <li>Alue tulee olla määriteltynä <strong>kyseessä olevalle metsästysvuodelle.</strong> Voit kopioida vanhan
        metsästysvuoden alueen ja päivittää sen tiedot ohjeiden mukaisesti.
    </li>
    <li>
        Alueen kiinteistöt ja palstat on päivitetty ajan tasalle
        <ul>
            <li>
                Hakemusalueesta on poistettu mahdolliset sirpalealueet sekä tiealueet, joihin ei ole metsästysoikeutta
                tai -lupaa.
            </li>
            <li>
                Metsähallituksen hirvialue ja mahdollisesti Metsähallituksen muodostamat hakijakohtaiset erillisalueet
                on päivitetty <strong>kyseiselle vuodelle</strong>
            </li>
            <li>
                Erillisalueet on nimetty Metsähallituksen aluelupapäätöksessä hakijakohtaisesti ja niillä on
                kuusimerkkinen tunnus. Esimerkiksi Metsästysseura ry 123456. Seuran yhteyshenkilön tulee päivittää
                erillisalueet metsästysalueen määrittelyssä ennen hakemuksen jättämistä.
            </li>
        </ul>
    </li>

    <li>
        ML 8 §:n alueella täytyy liittää hakemukseen <strong>aluelupapäätös ja ampujaluettelo.</strong> Liittäminen
        tapahtuu syöttämällä
        Metsähallituksen aluelupapäätöksestä löytyvä <strong>hakemusnumero ja päätösnumero.</strong> Aluelupapäätöksen
        ja ampujaluettelon
        voi lisätä myös liitetiedostoina. Yhteisluvissa hakijan täytyy lisätä nämä kaikkien osakkaiden osalta. Samassa
        yhteydessä syötetään vielä erikseen ampujien määrä.  Ampujaluettelo löytyy
        osoitteesta: <a href="https://riista.fi/metsastys/lupien-haku/pyyntiluvat/hirvielaimet/"
                        target="_blank">https://riista.fi/metsastys/lupien-haku/pyyntiluvat/hirvielaimet/</a>
    </li>

    <li>
        Ne metsästyslain 8 §:n, eli kuntalaisen vapaan metsästysoikeuden omaavat ns. paikkakuntalaiset ampujat, jotka
        lisätään pyyntilupahakemukseen mukaan vasta metsähallituksen alueluvan hakemisen jälkeen, tulee lisätä
        hakemukseen omana erillisenä ampujaluettelo liitteenään.
    </li>

    <li>Oma riista -palvelu edellyttää aina ML 8 §:n alueella lisäämään tiedoston Aluelupapäätös ja ampujaluettelo
        -kohtiin, vaikka hakija hakee pyyntilupia pelkkien yksityismaiden perusteella tai aluelupapäätöstä ei ole
        paikallisen oikeudella metsästettäessä. Lisäksi Ampujien määrä -kentät täytyy täydentää järjestelmäteknisistä
        syistä, vaikka hakee pyyntilupia pelkästään yksityismaiden perusteella.
    </li>
</ul>

<hr class="invisible"/>

<div class=" alert alert-info">
    <span class="fa fa-info-circle"></span>
    <div class="alert-content">
        <strong>Pyyntilupien hakemiseen liittyvissä kysymyksissä saat ohjeistusta ottamalla yhteyttä Suomen
            riistakeskukseen.</strong>
    </div>
</div>
