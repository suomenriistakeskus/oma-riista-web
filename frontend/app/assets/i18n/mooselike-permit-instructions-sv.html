<p>
    I enlighet med jaktlagen 26 § kan Finlands viltcentral bevilja jaktlicens för jakt på dovhjort, kronhjort,
    sikahjort, älg, vitsvanshjort och skogsren. Om bestämmelserna för jakt på hjortdjur stadgas i jaktlagen (615/1993)
    26–29 § och i jaktförordningen (666/1993) 6–9 §.
</p>
<p>
    De <strong>allmänna anvisningarna</strong> för ansökan om jaktlicens på hjortdjur finns på Finlands viltcentrals
    webbsidor
    <a href="https://riista.fi/sv/jakt/blanketter/blanketter-for-jaktlicens/hjortdjur/" target="_blank">https://riista.fi/sv/jakt/blanketter/blanketter-for-jaktlicens/hjortdjur/</a>
</p>
<p>
    <strong>
        De allmänna ansökningsanvisningarna och Oma riista -tekniska anvisningarna ska man läsa noggrant före man lämnar
        in ansökan. Kontrollera noggrant även ansökningsområdets enhetlighet och rätten att jaga hjortdjur på området
        som din ansökan gäller.
        <span class="text-danger">
            Inlämnandet av felaktiga uppgifter kan leda till att ansökan avslås, att sakfel korrigeras för själva beslutets del
            eller till eventuell undersökningsbegäran till polisen.
        </span>
    </strong>
</p>

<h4>Inlämnande av ansökan</h4>

<p>
    Jaktlicens för jakt på hjortdjur ska sökas <strong><u>senast den 30 april kl. 16:15:00</u> från Finlands
    viltcentral.</strong>
</p>

<p>
    <strong>
        Försenade ansökningar behandlas inte, utan beträffande dem besluts om avvisande av ansökan.
        Oma riista-rådgivningen betjänar: <a href="mailto:oma@riista.fi">oma@riista.fi</a> tfn 029 431 2111 (vardagar
        kl. 12-16)
    </strong>
</p>

<p>
    Anvisningar för användning av Oma riista finns på: <a href="https://www.riistainfo.fi/sv/oma-riista-anvisningar/"
                                                          target="_blank">https://www.riistainfo.fi/sv/oma-riista-anvisningar/</a>
</p>

<p>
    Jaktlicens för jakt på hjortdjur kan sökas elektroniskt via tjänsten Oma riista
    <a href="https://oma.riista.fi" target="_blank">https://oma.riista.fi</a>
    från och med <strong>den 1. april</strong> (om inte annat anges i riista.fi -sidan). Finlands viltcentral
    rekommenderar
    att ansökan görs elektroniskt. Den elektroniska ansökan via tjänsten Oma riista inmatas <strong>i enlighet med
    den berörda ansökningsperiodens separata anvisningar</strong> för ändamålet. Om du avbryter inlämnandet av ansökan,
    så sparas den som utkast i systemet och du kan fortsätta att fylla i den senare. <strong>Kom ihåg att skicka in den
    slutliga ansökan före utgången av ansökningstiden.</strong> Temporärt sparade ansökningar behandlas inte. <i>Efter
    att ansökan skickats in, kan den inte mer ändras.</i>
</p>

<p>
    Föreningens/sällskapets jaktområden kan fastställas och uppdateras före ansökningsfunktionen för jaktlicenser öppnas
    i Oma riista -tjänsten. <strong>En elektronisk ansökan</strong> som lämnats via Oma riista -tjänsten <strong>sänds
    automatiskt till jaktvårdsföreningen för kännedom.</strong>
</p>

<p>
    <strong>Obs.:</strong> Finlands viltcentral korrigerar eller ändrar inte i något skede en förenings eller ett jaktsällskaps
    jaktområdeskarta för hjortdjur som den sökande elektroniskt har lämnat in via tjänsten Oma riista och bifogat i
    anslutning till ansökan om jaktlicens. Inte heller i licensbeslutet möjligen nämnda områdesavgränsningar och
    borttagna fastigheter åtgärdas av viltcentralen i Oma riista-tjänsten för det fastställda området.
</p>

<p>
    <strong>För den elektroniska ansökan måste följande åtgärder vara gjorda:
    </strong>
</p>

<ul>
    <li>Föreningen/sällskapet finns i Oma riista -tjänsten. Du kan skapa en ny förening/sällskap i vyn Egna uppgifter.
    </li>
    <li>Den sökande känner till ansökningsområdets <strong>områdeskod</strong> eller vid samlicens områdeskoderna för
        alla delägare.
        Områdeskoden utgörs av föreningens / sällskapets område som har fastställts i Oma riista -tjänsten. Områdeskoden
        är 10 tecken lång.
    </li>
    <li>Området ska vara fastställt <strong>för jaktåret i fråga.</strong> Du kan kopiera det gamla jaktårets område
        och uppdatera uppgifterna.
    </li>
    <li>
        Områdets fastigheter och skiften har uppdaterats.
        <ul>
            <li>
                Från ansökningsområdet har avlägsnats eventuella splittrade områden samt vägområden, på vilka det inte
                finns jakträtt eller -tillstånd.
            </li>
            <li>
                Forststyrelsens älgområde och eventuella av Forststyrelsen skapade delområden per ansökare har
                uppdaterats <strong>till året i fråga.</strong>
            </li>
            <li>
                Delområdena är namngivna i Forststyrelsens områdestillstånd per ansökare och de har en sexsiffrig kod.
                Till exempel Jaktförening rf 123456 Sällskapets kontaktperson skall uppdatera delområdena vid
                fastställandet av jaktområdet före ansökan lämnas in.
            </li>
        </ul>
    </li>
    <li>
        För område som avses i 8 § i Jaktlagen ska till ansökan fogas <strong>områdesbeslut och
        skytteförteckning.</strong>
        Bifogandet görs
        genom att man matar in det <strong>ansökningsnummer och beslutsnummer</strong> som finns på Forststyrelsens
        områdesbeslut.
        Områdeslicensbeslutet och skytteförteckningen kan också läggas till som bilaga. Vid samlicens ska den sökande
        lägga till dessa för alla deltagare. I samband med detta inmatas därtill antalet skyttar separat.
        Skytteförteckningen hittas på adressen:
        <a href="https://riista.fi/sv/jakt/ansokning-om-licenser-och-dispenser/blanketter-for-jaktlicens/hjortdjur/"
           target="_blank">https://riista.fi/sv/jakt/ansokning-om-licenser-och-dispenser/blanketter-for-jaktlicens/hjortdjur/</a>

    </li>
    <li>
        De personer som avses i 8 § i jaktlagen, det vill säga lokalinvånare som har rätt att jaga i sin hemkommun,
        som läggs till i jaktlicensansökan först efter det att ansökan om Forststyrelsens områdestillstånd har gjorts,
        ska läggas till i ansökan som en egen separat bifogad skytteförteckning.
    </li>
    <li>Oma riista -tjänsten förutsätter alltid att man för området som avses i 8 § i Jaktlagen tillägger en fil till punkterna
        Områdeslicensbeslut och skytteförteckning, fastän den sökande ansöker om jaktlicenser endast på basis av
        privatägda områden eller man inte har områdeslicensbeslut då man jagar med lokalinvånares rätt. Därtill ska
        fälten Antalet skyttar fyllas i av systemtekniska skäl, trots att man ansöker om jaktlicens endast för
        privatägda områden.
    </li>
</ul>

<hr class="invisible"/>

<div class=" alert alert-info">
    <span class="fa fa-info-circle"></span>
    <div class="alert-content">
        <strong>Anvisningar i frågor angående ansökan om jaktlicens får du genom att kontakta Finlands
            viltcentral.</strong>
    </div>
</div>
