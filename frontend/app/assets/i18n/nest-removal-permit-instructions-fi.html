<p>
    Poikkeuslupaa voidaan hakea esimerkiksi majavan tekemän padon purkamiseksi metsästysasetuksessa säädettyjen
    purkuaikojen ulkopuolella. Poikkeuslupaa voidaan hakea myös metsästyslaissa tarkoitettujen lintujen pesien ja munien
    hävittämiseksi.
</p>

<p>
    Metsästysasetuksen 26 §:n mukaisesti majavan asuttua pesää ei saa rikkoa. Asuttuun pesään liittyvän padon tai muun
    rakennelman saa vahinkojen estämiseksi kuitenkin rikkoa:
</p>

<p>
    <ol>
        <li>kesäkuun 15. päivän ja syyskuun 15. päivän välisenä aikana Lapin maakunnassa,</li>
        <li>kesäkuun 15. päivän ja syyskuun 30. päivän välisenä aikana Pohjois-Pohjanmaan ja Kainuun maakunnissa,</li>
        <li>kesäkuun 15. päivän ja lokakuun 15. päivän välisenä aikana Pohjanmaan, Keski-Pohjanmaan ja Etelä-Pohjanmaan, Keski-Suomen, Pohjois-Savon, Etelä-Savon ja Pohjois-Karjalan maakunnissa,</li>
        <li>kesäkuun 15. päivän ja lokakuun 31. päivän välisenä aikana muualla kuin 1–3 kohdassa mainituilla alueilla.</li>
    </ol>
</p>

<p>
    Edellä mainituilla aikaväleillä ei näin ollen tarvita Suomen riistakeskuksen lupaa, maanomistajan lupa kuitenkin tarvitaan.
</p>
