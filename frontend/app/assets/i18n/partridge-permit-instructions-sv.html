<p>
    <strong>Till jaktlicensen för rapphöna hör speciella krav som hänför sig till de utsatta fåglarnas ursprung och
        deras påverkan på den ursprungliga vilda rapphönsstammen. Se noggrannare anvisningar på sidan Riista.fi Jakt,
        Ansökning av licenser.</strong>
</p>

<p>
    Finlands viltcentral kan enligt jaktförordningen bevilja jaktlicens för jakt på rapphöna. För jakt på rapphöns på
    andra ställen än inom landskapen Österbotten, Södra Österbotten, Mellersta Österbotten och Norra Österbotten krävs
    jaktlicens. Jaktlicens för naturligt förekommande rapphöna utanför ovan nämnda landskap förutsätter starkt belägg
    för förekomsten av en jaktbar population. Jaktlicens kan dock beviljas för uppfödda och utplanterade rapphöns.
</p>

<p>
    Den sökande ska till ansökan om jaktlicens bifoga en utredning om vilket område och vid vilken tidpunkt avsikten är
    att jaga den viltart som nämns i ansökan. Om Finlands viltcentral kräver det, ska sökanden dessutom lämna en
    utredning till Finlands viltcentral om storleken på beståndet av den viltart som nämns i ansökan om jaktlicens.
</p>

<p>
    Jaktllicens beviljas högst för ansökt antal vilt. Kräver en ändamålsenlig vård av stammen samt ett jämlikt och
    ändamålsenligt ordnande av jakten detta, kan Finlands viltcentral fastställa antalet bytesfåglar till ett färre
    antal än det ansökta. Dessutom ska viltcentralen vid beviljande av jaktlicens beakta att de skador som förorsakas av
    viltarten i fråga hålls på en skälig nivå inom området.
</p>

<p>
    Av särskilda skäl kan det i licensen ställas begränsningar i fråga om jaktsätt och jaktområde och tas in villkor om
    ålder och kön på de djur som får fällas.
</p>

